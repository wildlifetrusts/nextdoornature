---
title: Gweithio gydag ieuenctid o dan 18 oed
summary: Os yw eich grŵp yn cynnwys ieuenctid o dan 18 oed, mae angen i chi
  feddwl yn ofalus am ddiogelu. Dysgwch am ganiatâd, asesiadau risg, polisïau a
  gweithdrefnau yn yr erthygl a'r fideo yma.
image:
  src: /images/uploads/comingsoon_orig-3-.jpg
  alt: A seedling growing in a pot.
  credit: Image copyright A Barlow (2023)
video:
  id: TnJB4WtpKLc
  title: Working With Under-18s - A Nextdoor Nature Community Video from
    Staffordshire Wildlife Trust
  description: ""
relatedGuides:
  - Risk Assessments
customCall: Oes gennych chi gyngor ar weithio gyda phobl ifanc?
---
* Mae diogelu yn ymwneud â sicrhau bod pawb yn cael eu cadw’n ddiogel rhag cam-drin ac esgeulustod.
* Rhaid i ni gymryd pob cam rhesymol i warchod y bobl yn ein gofal ni.
* Mae diogelu yn gyfrifoldeb i bawb. Mae'n berthnasol i bob grŵp os ydych chi’n ffurfiol (cyfansoddiadol) ai peidio.

### Diwylliant o ddiogelu

Beth bynnag rydych chi'n ei wneud, mae angen i bawb deimlo'n ddiogel. Os ydych chi'n trefnu digwyddiad, mae'n rhaid i chi wneud popeth o fewn eich gallu i sicrhau ei fod mor ddiogel â phosib. Mae angen i bawb gael eu hyfforddi i adnabod problemau, ac i wybod beth i'w wneud.

Os oes gan eich grŵp chi deimlad diogel a chroesawgar, efallai y gwelwch chi bod pobl ifanc yn fwy tebygol o fod yn agored gyda chi neu rywun yn eich grŵp. Os bydd honiad yn cael ei wneud, mae gennych chi ddyletswydd i roi gwybod amdano – edrychwch isod. Ond gall hyn hefyd gynnwys achosion lle mae person ifanc eisiau siarad am bethau anodd, fel marwolaeth neu ryfel, yn enwedig os yw hynny yn y newyddion. Gallwch ddod o hyd i gefnogaeth a chymorth ar gyfer y sgyrsiau anodd hynny ar [wefan yr NSPCC yma](https://learning.nspcc.org.uk/safeguarding-child-protection/how-to-have-difficult-conversations-with-children?).

Ond cofiwch hefyd nad ydych chi a'ch grŵp yn arbenigwyr iechyd meddwl. Defnyddiwch yr adran adnoddau isod i wneud yn siŵr bod pobl yn gallu cael eu cyfeirio at yr help priodol iddyn nhw.

Rhaid i chi sicrhau eich bod wedi gosod ffiniau clir a bod pawb yn ymwybodol ohonyn nhw. Mae gwahaniaeth rhwng bod yn gyfeillgar – fel y dylech chi fod – a bod yn ffrindiau – sydd ddim yn briodol. Meddyliwch am sut gall pobl gysylltu â chi. Efallai y byddai’n well cael cyfeiriad e-bost ar wahân ar gyfer y grŵp.

Cofiwch na allwch chi fyth addo cadw cyfrinach. Os bydd rhywun yn dweud rhywbeth wrthych chi sy'n dangos bod rhywun mewn perygl o niwed, mae’n rhaid i chi weithredu. Dilynwch yr hyn sydd wedi’i nodi yn eich polisïau – mewn achosion brys pan mae’r risg o niwed yn bodoli ar unwaith, ffoniwch yr heddlu.

Peidiwch byth â chaniatáu i blant dan 11 oed fod heb oruchwyliaeth.

Peidiwch byth â chaniatáu i rywun dan 18 oed oruchwylio person ifanc arall.

Dynodwch yn glir pa oedolion sy'n gyfrifol a gwnewch yn siŵr eu bod yn weladwy ac yn hawdd dod o hyd iddyn nhw. Dylech nodi eich cymarebau – sy’n golygu faint o oedolion sy’n gofalu am faint o bobl ifanc – yn eich asesiadau risg.

Does dim cyfraith sy'n nodi faint o oedolion ddylai weithio gyda phlant. Mae’r NSPCC yn cynghori hyn

* 4 - 8 oed - un oedolyn i chwech o blant
* 9 - 12 oed - un oedolyn i wyth o blant
* 13 - 18 oed - un oedolyn i ddeg o blant

Ond dylai fod o leiaf ddau oedolyn gydag unrhyw grŵp, beth bynnag yw maint y grŵp. Os oes gan y grŵp fechgyn a merched, dylai fod un oedolyn gwrywaidd ac un oedolyn benywaidd, i gynorthwyo gydag ymweliadau toiled.

Rhaid i bob oedolyn a fydd ar ei ben ei hun gyda phobl ifanc gael ei ddilysu’n briodol, yn dibynnu ar y rôl (edrychwch isod). Ac argymhellir cael Swyddog Cymorth Cyntaf cymwys hefyd.

### Cyngor cyffredinol ar gyfryngau cymdeithasol

Gwnewch yn siŵr bod gennych chi ganllawiau fel rhan o'ch cod ymddygiad ysgrifenedig. Gallai’r canllawiau hyn gynnwys:

* Dim ond drwy ddefnyddio'r cyfeiriad e-bost sy’n cael ei rannu / grŵp ddylech chi gyfathrebu gyda phobl ifanc a dylech osgoi cyswllt un i un.
* Peidiwch byth â rhannu gwybodaeth bersonol.
* Peidiwch byth â derbyn ceisiadau ffrind gan bobl ifanc.

Wrth rannu gweithgareddau grŵp ar gyfryngau cymdeithasol, rhaid i chi gael caniatâd gan bawb a ddangosir. Edrychwch[ yma am ffurflen ganiatâd](https://www.nya.org.uk/safeguarding-asset/consent-form-template/). Mae canllawiau ar [wahân ar ganiatâd yma](https://www.nya.org.uk/safeguarding-asset/informed-consent/). Cofiwch y bydd angen i chi hefyd ystyried y Ddeddf Diogelu Data os ydych chi’n storio gwybodaeth bersonol. Edrychwch ar [wefan yr ICO yma](https://ico.org.uk/for-the-public/).

### Eich polisïau a’ch gweithdrefnau

Dylai fod gennych Bolisi a Gweithdrefn Diogelu yn ogystal â chod ymddygiad sy'n amlinellu eich safonau disgwyliedig. Mae'r NSPCC yn darparu templedi ar gyfer y rhain, [sydd i'w gweld yma](https://learning.nspcc.org.uk/research-resources/templates/example-safeguarding-policy-statement).

Bydd eich dogfennau yn cynnwys beth yw eich polisi ar weithio ar eich pen eich hun gyda phobl ifanc a chefnogaeth y tu allan i oriau.

Byddant hefyd yn cynnwys beth i'w wneud os gwneir honiad - fel arfer mae hwn yn siart llif gyda'r bobl gyfrifol wedi’u henwi a dylai eu manylion cyswllt fod yn gyfredol.

Bydd arnoch angen cynlluniau ar wahân, a allai gael eu galw’n gynlluniau lles neu asesiadau risg, ar gyfer unrhyw weithgareddau neu ddigwyddiadau rydych chi eisiau eu gwneud. Bydd hyn yn cynnwys beth i'w wneud os bydd plentyn ar goll, neu os bydd rhywbeth yn digwydd. Edrychwch ar ein canllaw cysylltiedig ar [Asesiadau Risg ar-lein yma](https://nextdoornaturehub.org.uk/guides/risk-assessments). Edrychwch hefyd ar [ganllawiau’r llywodraeth ar gynnal digwyddiadau yma](https://www.gov.uk/government/publications/can-do-guide-for-organisers-of-voluntary-events/the-can-do-guide-to-organising-and-running-voluntary-and-community-events), a chael caniatâd ar gyfer gwahanol weithgareddau ar [wefan yr NSPCC yma](https://learning.nspcc.org.uk/research-resources/templates/example-consent-form), sy’n cynnwys diogelu yn ogystal â deddfwriaeth.

### Eich pobl

Mae gan grwpiau gyfrifoldeb i sicrhau bod ganddynt y bobl iawn yn gweithio gyda nhw i gadw plant ac oedolion sy'n wynebu risg yn ddiogel. Efallai y bydd ambell rôl yn eich grŵp yn gofyn am archwiliad gan y DBS (archwiliad cofnodion troseddol), neu eirdaon. Mae hyn yn wahanol rhwng Cymru a Lloegr, yr Alban a Gogledd Iwerddon, felly [edrychwch ar wefan y llywodraeth yma](https://www.gov.uk/request-copy-criminal-record).

Efallai y bydd angen i chi hyfforddi rhai pobl. Bydd hyn yn eich cod ymddygiad. Mae rhagor o help yn y dolenni yn yr adnoddau isod neu yma ar [wefan hyfforddi’r NSPCC](https://learning.nspcc.org.uk/training/introductory-basic-courses).

Dylech osgoi defnyddio ceir preifat i gludo pobl ifanc. Efallai y bydd angen i chi sefydlu system neu annog rhieni / gofalwyr i wneud trefniadau preifat gyda’i gilydd.

Mae gan yr [NSPCC gyngor yma hefyd am ddigwyddiadau](https://learning.nspcc.org.uk/safeguarding-child-protection/safer-activities-events) a gweithgareddau gyda phobl ifanc, gan gynnwys mwy am gludiant ac aros dros nos.

Mae angen adolygu eich holl ddogfennau ysgrifenedig yn rheolaidd. Gwnewch yn siŵr bod dyddiad arnyn nhw, a'ch bod wedi nodi ar y calendr pryd bydd angen edrych arnyn nhw a'u diweddaru.

### Adnoddau pellach

Hwb [Diogelu a Rheoli Risg y National Youth Agency yma](https://www.nya.org.uk/skills/safeguarding-and-risk-management-hub/) ddylai fod y lle cyntaf i chi edrych. Mae ganddo ganllawiau a chyngor ar bopeth, gan gynnwys gweithio ar eich pen eich hun, polisïau, hyfforddiant a gweithdrefnau.

Mae gan [wefan Voluntary Impact Northamptonshire yma](https://voluntaryimpact.org.uk/community/training-resources/) rai podlediadau hygyrch am ddiogelu.

Mae canllaw RoSPA ar gyfer ymweliadau anturus, [ar-lein yma](https://www.rospa.com/rospaweb/docs/advice-services/school-college-safety/school-visits-guide.pdf), ar gyfer ysgolion ond mae’n cynnwys gwybodaeth ddefnyddiol ar gyfer gweithgareddau a allai fod â mwy o risg.

Mae gan yr [NSPCC ganllawiau ar safonau diogelu yma](<[NSPCC has guidance on safeguarding standards here](https://learning.nspcc.org.uk/research-resources/2019/safeguarding-child-protection-standards)>) yn benodol ar gyfer grwpiau cymunedol a gwirfoddol.