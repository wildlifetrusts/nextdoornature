---
title: Ymgysylltu Cymunedol Amlieithog
summary: Crynodeb am weithio gyda grwpiau lle siaredir llawer o ieithoedd.
image:
  src: /images/uploads/workingwithmanylanguages_orig-3-.jpg
  alt: A stack of small dictionaries in other languages
  credit: Photo copyright Autumn Barlow/The Wildlife Trusts 2023
video:
  id: Tk7InQgM7PE
  title: Ymgysylltu Cymunedol Amlieithog. Fideo Natur Drws Nesaf (yn Saesneg).
  description: Jill o Hampshire ac Ymddiriedolaeth Natur Ynys Wyth yn siarad am
    weithio gyda llawer o ieithoedd (yn Saesneg)..
category: admin-and-info
relatedGuides:
  - Practical Tips for Cross-Cultural Communication
customCall: Oes gennych chi stori i'w rhannu neu gyngor defnyddiol am weithio
  gyda llawer o ieithoedd?
---
## Adnabod yr angen 



Mae ‘iaith gymunedol’ yn un y mae pobl yn ei siarad ochr yn ochr â phrif iaith gwlad neu ranbarth. Gelwir y rhain hefyd yn ‘ieithoedd ased’, ‘ieithoedd treftadaeth’, ‘iaith gyntaf’, ‘mamiaith’ neu dermau eraill – mae’n ddefnyddiol gwybod hyn os ydych chi’n gwneud rhywfaint o ymchwil eich hun.


Mae tua 300 o ieithoedd yn cael eu siarad yn y DU. Ni allwn gyfieithu popeth.



Yn gyntaf, mae angen i chi wybod pa ieithoedd sy'n cael eu siarad yn eich cymuned. Gallwch ddefnyddio data cyfrifiad a sefydliadau cymunedol lleol.



## Nid cyfieithu yw’r nod



Gan ei bod yn amhosibl cyfieithu popeth air am air, yn lle hynny edrychwch ar y syniad o “ddehongli diwylliannol”. Mae hyn yn helpu pobl i deimlo'n fwy cyfforddus ac ymgysylltu.

Rydych chi'n gwneud hyn drwy ffurfio partneriaeth â’r canlynol:
* Arweinwyr cymunedol lleol
* Staff neu wirfoddolwyr dwyieithog
* Sefydliadau cymunedol lleol – yn aml yn lleol iawn, fel [yr enghraifft hon](http://multilingualwellbeing.org.uk/?page_id=21) gan Barnet. Ni allwn eu rhestru i gyd, felly bydd angen i chi wneud ychydig o ymchwil eich hun
* Llywodraeth leol
* Sefydliadau addysgol – er enghraifft, mae “Multilingual Manchester” yn cynnig myfyrwyr sy'n gwirfoddoli fel cyfieithwyr.



Gall y bobl hyn eich cynghori chi ar sut i gyfathrebu gwybodaeth mewn ffordd ddiwylliannol briodol.


* A fyddai'n haws creu graffeg gwybodaeth yn hytrach na chyfieithu rhywfaint o destun?
* Allwch chi gynnal cyfarfodydd neu ddigwyddiadau iaith-benodol?
* Allwch chi ddarparu sawl ffordd i bobl ymateb i chi?



Cofiwch fod gan bobl amrywiaeth o gryfderau yn aml. Os mai Saesneg (neu Cymraeg) yw eu hail iaith, efallai eu bod yn dda iawn am wrando a deall, ond yn cael anhawster siarad neu ysgrifennu. Yn aml, mae pobl yn gallu darllen Saesneg (neu Cymraeg) yn well nag y gallant ei ysgrifennu. Gan feddwl am hynny, allwch chi gynhyrchu gwaith ysgrifenedig mewn Saesneg syml neu glir, ond cynnig ffyrdd iddynt gysylltu â chi nad ydynt yn dibynnu ar ysgrifennu? Os ydych chi’n cynnal sesiwn ar-lein, beth am gael ystafelloedd grŵp iaith-benodol?



Os ydych chi'n gweithio gyda rhywun sy'n gyfieithydd, edrychwch arno fel partner gweithredol. Anogwch ef neu hi i weithio gyda chi a rhoi’r rhyddid iddo gyfathrebu mewn ffordd sy’n naturiol i’r gynulleidfa honno.



## Os oes gennych chi gyllideb



* Allwch chi gael cyfieithydd ar y pryd mewn cyfarfod neu ddigwyddiad?
* Allwch chi gynnwys capsiynau caeedig ar gyfer cyfarfodydd rhithwir?
* Oes angen dehonglydd iaith arwyddion arnoch chi?



## Cofiwch!



Mae hyn i gyd yn cymryd amser, yn union fel unrhyw ymgysylltu cymunedol. Addaswch a diwygio wrth fynd yn eich blaen, a gofynnwch am adborth er mwyn i chi allu gwneud newidiadau.

Does dim un ateb unigol i hyn, felly cofiwch sicrhau eich bod yn cael eich arwain gan eich cymuned benodol a’i hanghenion.
