---
title: Dod o Hyd i Gyllid
summary: Syniadau cyffredinol ac awgrymiadau ar gyfer dod o hyd i gyllid ar
  gyfer eich prosiectau
image:
  alt: An open planner with the words "find funding" circled
  credit: Photo copyright Autumn Barlow/The Wildlife Trusts 2023
  src: /images/uploads/finding-funding_orig-2-.jpg
video:
  id: b32JWimgF2w
  title: Dod o Hyd i Gyllid. Fideo Natur Drws Nesaf.
  description: Animeiddiad byr am sut i ddod o hyd i gyllid ar gyfer eich grŵp.
relatedGuides:
  - Bank Accounts For Groups
  - How to Apply for Funding
category: admin-and-info
customCall: Pa mor hawdd yw dod o hyd i gyllid i chi?
---
## Cyngor cyffredinol am gyllid

Mae llawer o ffynonellau cyllid bach a mawr ledled y DU.

Ond yn gyntaf mae angen i chi wybod beth yn union rydych chi eisiau ei wneud. Bydd llawer o gyllidwyr ond yn gweithio gyda rhai prosiectau penodol, fel y celfyddydau, neu bobl ifanc, ac ati.

Mae angen i chi hefyd wybod faint o arian rydych chi'n gofyn amdano. Yn aml mae gan gyllidwyr gyfyngiadau ar faint fyddant yn ei roi.

Bydd angen i chi gael cyfrif banc ar gyfer y grŵp. Ni fydd angen i chi fod yn elusen bob amser.

Mae gan [Groundwork](https://www.groundwork.org.uk/project-fundraising-tips/) gyngor ardderchog a syml ynghylch gwneud cais am gyllid. Mae gennym hefyd ein cyngor ein hunain mewn dogfen ar wahân.

I gael gwybod am gyllid penodol gan eich cyngor lleol, yng Nghymru a Lloegr, defnyddiwch ganfyddwr cyllid y llywodraeth. [Cliciwch ar y ddolen yma](https://www.gov.uk/apply-funding-community-project) a rhowch eich cod post yn y bocs. Bydd yn mynd â chi i’r dudalen gywir ar wefan eich cyngor lleol.

Cofrestrwch ar gyfer y cyfrif am ddim yn [My Funding Central.]
(https://www.myfundingcentral.co.uk/) Byddant yn anfon e-bost atoch chi yn rheolaidd gyda newyddion cyllido.

Mae'r wefan [Community Foundations](https://www.ukcommunityfoundations.org/our-network) yn cynnwys y rhan fwyaf o'r DU. Rhowch eich cod post i mewn, a bydd yn dod o hyd i'ch Sefydliad Cymunedol agosaf. Mae'r rhain yn grwpiau sy'n helpu sefydliadau bach i ddod o hyd i gyllid.

## Rhestrau o gyllidwyr

Os yw'n well gennych edrych ar lyfr, gallwch ddefnyddio *The Directory of Grant Making Trusts*. Mae’n cael ei gyhoeddi bob blwyddyn gan The Directory of Social Change, ac fel arfer bydd yn eich llyfrgell leol.

Mae [Grants Online](https://www.grantsonline.org.uk/news/community-development/) yn rhestru’r grantiau newydd sydd ar gael ledled y DU. Mae'r rhestr yn cael ei diweddaru bob dydd.

Mae [GrantFinder](https://www.grantfinder.co.uk/funding-highlights/funds/community-development/) hefyd yn rhestru cyllid ar draws y DU. Mae’r ddolen honno’n mynd at eu grantiau datblygu cymunedol, ond hefyd yn edrych ar adrannau eraill. Gall y rhain gynnwys y canlynol:

* Cyllid y Celfyddydau, Diwylliant a Threftadaeth.
* Grantiau Amgylcheddol, Grantiau i Blant.
* Pobl Ifanc a Theuluoedd.
* …ac efallai rhai o'r lleill, yn dibynnu ar ba mor arbenigol yw eich prosiect.

Mae gan [Charity Excellence](https://www.charityexcellence.co.uk/Home/BlogDetail?Link=Small_Charity_NonProfit_Grant_Funding) Gronfa Ddata Canfod Cyllidwyr am ddim.

Dyma [Gronfa Gymunedol y Loteri Genedlaethol.](https://www.tnlcommunityfund.org.uk/funding/thinking-of-applying-for-funding) 
 
Dyma rywfaint o [gyllid yn yr Alban](https://www.communityfoodandhealth.org.uk/funding/funding-sources/) yn benodol.

## Ffynonellau eraill o gyllid

Mae’n annhebygol y byddwch yn chwilio am fuddsoddiad yn hytrach na grant. Ond os ydych chi eisiau benthyg arian, edrychwch ar [Locality.](https://locality.org.uk/services-tools/funding/)

Efallai y byddwch yn cynnal rhai gweithgareddau codi arian. Edrychwch ar ein dogfen ar wahân am gynnal digwyddiadau codi arian.

## Help arall

Mae gan [NCVO adnodd taenlen am ddim](https://www.ncvo.org.uk/help-and-guidance/running-a-charity/financial-management/planning-and-budgeting/funding-and-income-planner/) i'ch helpu i gynllunio'ch cyllideb. Gall hyn fod yn ddefnyddiol pan fyddwch yn gwneud cais am grantiau!

