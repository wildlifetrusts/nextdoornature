---
title: Mathau o Grwpiau Cymunedol (Cymru a Lloegr)
summary: "Mathau o Grwpiau Cymunedol (Cymru a Lloegr)          "
relatedGuides:
  - Setting up a basic community group
category: admin-and-info
---
## Cymdeithas Anghorfforedig
Os mai dim ond grŵp bach o wirfoddolwyr ydych chi, heb unrhyw gynlluniau i gyflogi staff neu rentu eiddo, dyma’r un i chi.
Dyma'r grŵp hawsaf i'w sefydlu. Y cyfan sydd arnoch ei angen yw ysgrifennu “cyfansoddiad” neu “ddogfen lywodraethu”. Dyma restr o reolau ar gyfer y grŵp. Mae hefyd yn dweud beth mae’ch grŵp yn mynd i’w wneud, a sut mae’n mynd i’w wneud.



Y math yma o grŵp:
* nid oes rhaid iddo fod yn elusen (er gallwch sefydlu elusen os ydych yn dymuno). Bydd angen i chi gael cyngor swyddogol os ydych chi eisiau bod yn elusen.
* nid yw'n strwythur cyfreithiol ar wahân. Mae hyn yn golygu na all y grŵp gymryd contract neu fod yn berchen ar eiddo - ond gall aelodau unigol wneud hynny.
* gydag aelodau sy'n pleidleisio am yr hyn y dylai'r grŵp ei wneud.
* gall y grŵp ddod yn fath gwahanol o grŵp neu elusen yn ddiweddarach.



Edrychwch ar ein dogfen ar wahân am “Sefydlu Grŵp Cymunedol” am wybodaeth am gymdeithasau anghorfforedig.



## Corfforedig ac Anghorfforedig
Y gwahaniaeth rhwng y ddau beth yma yw a oes gan eich grŵp “bersonoliaeth gyfreithiol” ei hun ar wahân. Gall grŵp corfforedig gyflogi pobl, cymryd contract neu rentu eiddo. Os oes unrhyw ddyled, y grŵp sy’n berchen ar y ddyled honno nid y bobl sy’n rhedeg y grŵp. Mae hyn yn golygu bod grŵp corfforedig yn cael ei reoleiddio'n fwy nag un anghorfforedig. Mae’n debyg y byddwch angen help gan gyfrifwyr a chyfreithwyr.



Enghreifftiau o grwpiau corfforedig:
* Cwmni Budd Cymunedol (CIC)
* Cwmni Cyfyngedig trwy Warant
* Sefydliad Corfforedig Elusennol
* Cymdeithas Budd Cymunedol
* Cymdeithas Gydweithredol



Ar y llaw arall, dim ond grŵp o unigolion yw grŵp anghorfforedig. Os bydd rhywun yn mynd i ddyled ar ran y grŵp, mae’r person hwnnw’n atebol am y ddyled honno. Gan fod y rhan fwyaf o grwpiau cymunedol yn fach iawn a ddim yn trin llawer o arian, mae’r risg yn isel mewn gwirionedd.



Enghreifftiau o grwpiau anghorfforedig:
* Cymdeithas Anghorfforedig
* Ymddiriedolaeth Elusennol



## Ydych Chi'n Elusennol?
Diffinnir elusen yn y gyfraith yng Nghymru a Lloegr fel grŵp sydd â dibenion elusennol yn unig. Mae’n cael ei reoleiddio gan yr Uchel Lys. Mae’n rhaid i chi brofi eich bod yn bodoli er budd y cyhoedd. Os yw eich incwm yn fwy na £5,000 y flwyddyn neu os ydych chi’n Sefydliad Corfforedig Elusennol, rhaid i chi gofrestru gyda’r Comisiwn Elusennau. Edrychwch ar y canllawiau swyddogol ar wefan y Llywodraeth [yma.](https://www.gov.uk/government/publications/what-makes-a-charity-cc4/what-makes-a-charity-cc4)



Byddwch yn ofalus! Nid yw “elusen” yn grŵp cyfreithiol ar ei ben ei hun. Mewn gwirionedd, mae’r rhan fwyaf o elusennau yn un o’r rhain:
* Cymdeithas Anghorfforedig
* Ymddiriedolaeth Elusennol
* Sefydliad Corfforedig Elusennol
* Cwmni Cyfyngedig trwy Warant
* Cymdeithas Budd Cymunedol Elusennol



Ni all y grwpiau hyn fod yn elusennau:
* Cwmni Budd Cymunedol (CIC)
* Cymdeithas Gydweithredol



Defnyddiwch y “Map Llwybr” syml yn y Ganolfan Adnoddau [yma](https://www.resourcecentre.org.uk/information/routemap/) i weld beth ddylai strwythur cyfreithiol eich grŵp fod.



Os oedd y canllaw hwn yn rhy gymhleth, gallwch ei ddarllen mewn ffordd wahanol [yma.](https://mycommunity.org.uk/choosing-the-right-organisational-structure-for-your-group)



| **Math o grŵp** | **Corfforedig neu anghorfforedig?** | **Elusennol neu ddim?** | **Ydi’r aelodau’n pleidleisio?** | **A ydyw wedi’i reoleiddio?** | **Gwybodaeth arall** |
| --- | --- | --- | --- | --- | --- |
| Cymdeithas Anghorfforedig | Anghorfforedig | Gall fod yn elusennol neu beidio | Nac ydynt | Nac ydi (oni bai ei fod yn elusennol hefyd) | Y math symlaf o grŵp cymunedol |
| Ymddiriedolaeth Elusennol | Anghorfforedig | Elusennol | Nac ydynt | Ydi – cofrestru gyda’r Comisiwn Elusennau os yw’r incwm dros £5,000 | Rhaid ysgrifennu gweithred ymddiriedaeth. Gweithredir gan grŵp bychan o bobl o’r enw ymddiriedolwyr. |
| Sefydliad Corfforedig Elusennol (CIO)	| Anghorfforedig | Elusennol | Os yw'n Gymdeithas, bydd yr aelodau'n pleidleisio. Os yw'n Sefydliad, nid yw'r aelodau'n pleidleisio. | Ydi – cofrestru gyda’r Comisiwn Elusennau beth bynnag yw’r incwm	| Rhaid defnyddio cyfansoddiad enghreifftiol sydd wedi'i gymeradwyo gan y Comisiwn Elusennau. Mae cofrestru'n cymryd hyd at 40 diwrnod. Symlach a rhatach na Chwmni Elusennol. |
| Cwmni Cyfyngedig trwy Warant (Cwmni Cyfyngedig) | Corfforedig | Gall fod yn elusennol neu beidio | Ydynt | Ydi - cofrestru a rheoleiddio gan Dŷ'r Cwmnïau | Rheolir gan gyfarwyddwyr. Dim cyfranddalwyr. Gall fod yn nid-er-elw, sy'n ailfuddsoddi incwm yn y grŵp. |
| Cwmni Elusennol | Anghorfforedig | Elusennol | Ydynt | Ydi - cofrestru gyda Thŷ’r Cwmnïau A’R Comisiwn Elusennau | Gall CIO fod yn symlach. |
| Cwmni Budd Cymunedol (CIC) | Corfforedig | Ddim yn elusennol, ond yn parhau i fod yn nid-er-elw fel menter gymdeithasol | Ydynt | Ydi - cofrestru gyda’r Rheoleiddiwr CIC, adran yn Nhŷ’r Cwmnïau | Mae asedau ac elw wedi'u hymrwymo i'r gymuned, ond gallwch gael cyfarwyddwyr sy’n cael tâl. |






