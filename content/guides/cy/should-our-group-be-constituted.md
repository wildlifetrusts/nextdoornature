---
title: A Ddylai ein Grŵp ni Gael Cyfansoddiad?
summary: Beth mae bod yn grŵp cyfansoddiadol yn ei olygu? Dim ond i grwpiau
  cyfansoddiadol y mae rhai cyllidwyr yn rhoi arian. Sut gallwch chi ddod yn un?
image:
  src: /images/uploads/img_3590-2-.jpg
  alt: Ffolder agored mewn cae o laswellt.
  credit: Photo copyright Autumn Barlow/The Wildlife Trusts 2023
video:
  id: KA-zJk4CmtE
  title: A ddylai ein grŵp ni gael cyfansoddiad? (yn Saesneg).
  description: Mae Autumn o Lincoln yn sôn am yr hyn y mae bod yn grŵp
    cyfansoddiadol yn ei olygu (yn Saesneg)
relatedGuides:
  - Types of Community Group (England and Wales)
  - Setting up a Basic Community Group
customCall: Ydy'ch grŵp wedi dod yn gyfansoddiadol?
---
## A ddylai ein grŵp ni gael cyfansoddiad?

## A beth mae hynny’n ei olygu beth bynnag?


**Yr ateb cryno ydi y dylai gael cyfansoddiad.** 


Dim ond dogfen ysgrifenedig yw “cyfansoddiad” sy'n esbonio sut mae'r grŵp yn cael ei redeg. A dylech, fe ddylech chi gael un. Gellir galw cyfansoddiad yn “rheolau cymdeithas” hefyd.


Edrychwch ar ein dogfen “Sefydlu grŵp cymunedol” am yr holl fanylion am sut i wneud hyn, a beth i’w gynnwys yn y ddogfen.


Pan fydd pobl yn gofyn, “A ddylen ni fod â chyfansoddiad”, weithiau maent yn golygu mewn gwirionedd, “A ddylen ni gael ein hymgorffori” ac mae hynny'n beth gwahanol.


Edrychwch ar ein dogfen “Mathau o grwpiau” am esboniad o’r holl fathau gwahanol o grwpiau y gallwch eu hystyried.


## I grynhoi 


**Mae “grŵp cyfansoddiadol” yn grŵp anffurfiol sydd â rhestr ysgrifenedig o reolau a chanllawiau.** Gellir ei alw hefyd yn “gymdeithas anghorfforedig.” Nid yw'n elusen. Rydym yn argymell bod y rhan fwyaf o grwpiau cymunedol sylfaenol yn ysgrifennu eu rheolau, a’u sefydlu fel grŵp cyfansoddiadol / cymdeithas anghorfforedig.


Nid oes angen pwyllgor arnoch chi, ond gallwch ddewis un os ydych yn dymuno. Bydd angen i chi gael cyfarfod bob blwyddyn, o’r enw Cyfarfod Cyffredinol Blynyddol (CCB). Fel grŵp, nid oes gennych chi strwythur cyfreithiol ar wahân, felly ni all y grŵp cyfan brynu nwyddau nac ymrwymo i gontractau – ond gall aelodau unigol wneud hynny. Fodd bynnag, os bydd y grŵp yn mynd i ddyled, gallai'r holl aelodau ganfod eu bod yn gorfod talu.


**Fodd bynnag, os ydych chi’n “corffori”, mae hyn yn golygu bod y grŵp ei hun yn beth ar wahân, yn gyfreithiol.** Gall y grŵp brynu pethau, ymrwymo i gontractau, a mynd i ddyled hefyd. Bydd angen cymorth cyfreithiwr neu gynghorydd cyfreithiol arnoch chi i sefydlu'r math yma o grŵp. Bydd yn costio arian.


Gall grŵp corfforedig fod yn elusen, yn gwmni neu’n strwythur arall. Bydd rhaid i chi ddilyn mwy o reoliadau. Ond mae hyn hefyd yn golygu bod unigolion yn cael eu hamddiffyn os oes problem gyfreithiol, oherwydd bod y grŵp ei hun ar wahân i'r aelodau. Bydd angen i chi ofyn am gyngor am gorffori ond ni fydd angen i’r rhan fwyaf o grwpiau cymunedol syml ymgorffori oni bai fod angen i chi brynu neu rentu eiddo mawr, cyflogi pobl neu ymgymryd â gweithgareddau peryglus.
