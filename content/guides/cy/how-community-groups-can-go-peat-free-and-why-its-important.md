---
title: Sut Gall Grwpiau Cymunedol Fod yn Ddi-Fawn - a Pham Mae'n Bwysig
summary: Mae gerddi cymunedol a phrosiectau plannu’r stryd fawr yn aml yn
  defnyddio mawn mewn potiau a borderi. Ond mae peidio â defnyddio mawn yn hawdd
  a bydd yn gwneud gwahaniaeth enfawr i’r hinsawdd, llifogydd a bioamrywiaeth.
image:
  src: /images/uploads/compostbin1_smaller.jpg
  credit: Image copyright Rachel Hackett, The Wildlife Trusts, 2023
  alt: A compost bin nestling in a green shady part of the garden.
video:
  id: pL3jihaV2Lw
  title: "How Communities Can Go Peat-Free "
  description: Sara, the Peatlands Campaigner, talks about why peat is so
    important to the planet and our local areas, and how you can start to go
    peat-free
relatedGuides:
  - How to contact your MP, MS (Wales), MLA (Northern Ireland) or MSP (Scotland)
customCall: Dywedwch wrthym ni am eich angerdd dros gynhyrchion di-fawn!
---
### Beth yw mawn?

Mae mawn wedi ffurfio dros filiynau o flynyddoedd. Mae'n cronni'n araf iawn, tua 1mm y flwyddyn. Mae’n gynefin gwych i lawer o blanhigion a phryfed rhyfeddol, ond mae hefyd yn cynnwys 30% o garbon pridd y byd – er mai dim ond 3% o arwyneb y byd mae’n ei orchuddio! Ond mae’r carbon hwnnw’n cael ei anfon i’r atmosffer pan fyddwn ni’n cloddio’r mawn, ac mae hynny’n cyfrannu at newid hinsawdd.

Mae mawn hefyd yn dal dŵr ac yn helpu i gadw trefi yn ddiogel rhag llifogydd.

Heb fawn yn hidlo dŵr, bydd eich biliau dŵr yn uwch!

Ac mae mawndiroedd yn anhygoel o ran bioamrywiaeth gyda rhywogaethau prin a hynod ddiddorol, fel gwlithlys, sef planhigion sy’n bwyta pryfed, gwyrddling, tafod-y-gors, ac adar fel yr ehedydd, y cwtiad aur a chorhedydd y waun.

### Pa ddewisiadau allwch chi eu gwneud?

Edrychwch yn ofalus ar y brand o gompost rydych chi’n ei brynu. Mae gan wefan yr Ymddiriedolaethau Natur restr o fanwerthwyr sy'n ceisio rhoi'r gorau i werthu compost mawn felly edrychwch ar [y dudalen we ym](https://www.wildlifetrusts.org/actions/how-go-peat-free)a.

Mae mawn yn cael ei ddefnyddio’n aml mewn eginblanhigion a phlanhigion dan do. Edrychwch ar y labeli yn ofalus. Mae gan yr Ymddiriedolaethau Natur ganllaw am ddim i fod yn ddi-fawn [y gallwch chi ei lawrlwytho yma](https://www.wildlifetrusts.org/download-our-guide-going-peat-free). Bydd yn eich helpu i wneud eich compost eich hun hyd yn oed!

Dysgwch fwy am y gwaharddiad ar werthu mawn ar ein tudalen we ni [yma ](https://www.wildlifetrusts.org/news/peat-banned-2024)ac ystyriwch ysgrifennu at eich AS/MSP/MS i ofyn iddo ef neu hi wahardd POB gwerthiant mawn. Edrychwch ar ein canllaw cysylltiedig ni ar ysgrifennu at eich cynghorwyr. Gallech hefyd [wneud addewid ar y dudalen yma ](https://www.wildlifetrusts.org/pledge-peat-free)i fod yn ddi-fawn a gallem ddefnyddio hyn i ddangos i'r llywodraeth bod pobl yn poeni am fawn a'r hinsawdd.