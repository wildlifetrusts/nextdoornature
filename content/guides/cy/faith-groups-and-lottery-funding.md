---
title: Grwpiau Ffydd a Chyllid y Loteri
summary: "Dysgwch yma am rai o’r grwpiau ffydd yn y DU a’u safbwynt crefyddol ar
  gamblo a chronfeydd loteri. "
image:
  src: /images/uploads/faithgroupsfunding_orig-3-.jpg
  alt: An image of two holy books surrounded by green plants
  credit: Image copyright Autumn Barlow/The Wildlife Trusts 2023
video: null
relatedGuides:
  - "Finding Funding "
category: admin-and-info
customCall: A ydych yn rhan o grŵp ffydd sydd wedi gwneud cais am arian loteri?
---





Mae sawl ffydd yn y DU ac mae ganddynt safbwyntiau amrywiol am hapchwarae a defnyddio elw hapchwarae. Fodd bynnag, mae’n bwysig nodi nad yw Cronfa Gymunedol y Loteri Genedlaethol a Chronfa Dreftadaeth y Loteri Genedlaethol yn gweithredu’r Loteri Genedlaethol ei hun. Mae’r gwahanu hwn yn golygu bod rhai grwpiau ffydd yn gallu derbyn cyllid gan Gronfa Dreftadaeth y Loteri Genedlaethol hyd yn oed os ydynt yn gwrthwynebu hapchwarae.


Cyflwynir crynodeb isod ond cofiwch y bydd grwpiau, cymunedau a chynulleidfaoedd unigol yn cael eu harwain gan egwyddorion amrywiol ac efallai y bydd ganddynt farn wahanol. Anogir sgwrs – siaradwch â phobl a gwrandewch ar eu pryderon – ond cofiwch nad ydym yma i berswadio neb.


## Islam 


Bydd llawer o grwpiau Mwslimaidd yn gwrthod cyllid gan y Loteri Genedlaethol. Fodd bynnag, nid yw hwn yn waharddiad cyffredinol, ac mae lle i drafod. Efallai yr hoffai grŵp ymgynghori â'u Iman lleol. Dyma rywfaint o’r drafodaeth ymhlith ysgolheigion:


"Mae dosbarthwyr y Loteri yn gweithredu ar ran adrannau'r llywodraeth ac unwaith y derbynnir yr arian gan y dosbarthwyr mae’n dod yn eiddo i'r wladwriaeth, er ei fod yn cynnwys cyfryngau gwariant penodol. Er bod y Loteri Genedlaethol yn ffurf ar hapchwarae a heb amheuaeth wedi’i gwahardd yn Islam, yn ôl egwyddorion Imam Abu Hanifah, Imam Abu Yusuf ac Imam Mohammed, nid yw’r rhai nad ydynt yn Fwslimiaid yn rhwym i Shariah yn eu gwledydd eu hunain. Felly, nid yw dyraniad y wladwriaeth o 28 ceiniog o bob £1 sy’n cael ei gwario wrth brynu tocynnau Loteri yn amodol ar ofynion Shariah. Pan fydd hwn wedyn yn cael ei ddosbarthu i’r hyn a elwir yn ‘achosion da’ nid yw natur waharddol y Loteri yn cael ei gario drwodd i ddyfarnu arian y Loteri. Felly, nid yw wedi’i wahardd mewn egwyddor i sefydliad Islamaidd wneud cais am arian y Loteri…” Edrychwch ar [http://alqalam.org.uk/is-it-permissible-for-an-islamic-institite-to-apply-for-a-grant-from-the-big-lottery-fund/](http://alqalam.org.uk/is-it-permissible-for-an-islamic-institite-to-apply-for-a-grant-from-the-big-lottery-fund/)
 
“Er hynny, gan mai’r Loteri Genedlaethol yw tarddiad y cyllid, gellir dadlau nad oes ganddo unrhyw ddimensiwn ysbrydol ac felly y dylai sefydliadau crefyddol ei osgoi ac ni ddylid mynd ati i chwilio amdano. Dim ond pan nad oes modd ei osgoi, fel pan mae rhywun yn cael ei gyflogi mewn prosiect cymunedol sy’n cael ei ariannu’n gyfan gwbl neu’n rhannol gan y Loteri Genedlaetholm heb fod â rheolaeth dros sut mae’r rôl yn cael ei hariannu, y dylid ei oddef.” Edrychwch ar [http://alqalam.org.uk/is-it-permissible-for-an-islamic-institite-to-apply-for-a-grant-from-the-big-lottery-fund/](http://alqalam.org.uk/is-it-permissible-for-an-islamic-institite-to-apply-for-a-grant-from-the-big-lottery-fund/)
 
“Os mai’r Loteri yw’r unig ffynhonnell o arian y mae Cyngor y Celfyddydau yn ei dderbyn, neu’r rhan fwyaf o’i arian, ni chaniateir i chi dderbyn eu cyllid oni bai eich bod yn achos elusennol teilwng, ac Allah sy’n gwybod orau.” Edrychwch ar [https://seekersguidance.org/uncategorized/can-i-accept-national-lottery-fund/](https://seekersguidance.org/uncategorized/can-i-accept-national-lottery-fund/)


## Cymdeithas y Cyfeillion (Crynwyr)


Nid oes gan y Cyfeillion gyfres o reolau cyffredinol rhwymol, a mater i bob grŵp (neu “gyfarfod”) yw penderfynu ar bob achos yn ôl ei rinweddau. Cyflwynwyd briff ganddynt yn 2004 yn [https://www.quaker.org.uk/documents/quakers-national-lottery-briefing-2004](https://www.quaker.org.uk/documents/quakers-national-lottery-briefing-2004). Maent yn parhau i wrthwynebu hapchwarae mewn egwyddor a byddant yn ceisio dadlau yn ei erbyn lle bynnag y bo modd. Ceir enghraifft o un o’r grwpiau Crynwyr cyntaf i dderbyn cyllid yma, [https://www.thirdsector.co.uk/quaker-group-puts-aside-principle-accept-grant/finance/article/657334](https://www.thirdsector.co.uk/quaker-group-puts-aside-principle-accept-grant/finance/article/657334), a’u dadleuon a’u rhesymau o blaid ac yn erbyn.


## Methodistiaeth 


Mae Eglwysi Methodistaidd wedi cael gwneud cais am arian gan y Loteri Genedlaethol ers 1999. Ceir rhagor o wybodaeth yma: [https://www.methodist.org.uk/about-us/the-methodist-church/views-of-the-church/the-national-lottery/](https://www.methodist.org.uk/about-us/the-methodist-church/views-of-the-church/the-national-lottery/) 


## Eglwysi’r Bedyddwyr 


Mewn egwyddor, mae’r Bedyddwyr yn gwrthwynebu derbyn arian gan y Loteri Genedlaethol. Fodd bynnag, efallai y bydd rhywfaint o dderbyn yn lleol, yn dibynnu ar ddibenion yr arian. Mae nhw'n dweud:

"Sylwer bod Undeb Bedyddwyr Prydain Fawr yn gwrthwynebu'r Loteri Genedlaethol ac felly nid yw'n argymell bod grwpiau eglwysig yn gwneud cais am arian o'r ffynhonnell hon ac ni all gynnig cyngor ar sut i wneud hynny. Fodd bynnag, mae'n bwysig nodi bod elw’r Loteri yn cael ei roi yn aml i nifer o gyrff grantiau a weinyddir yn lleol fel cistiau cymunedol / cronfa plant ac ati.”

Mwy o wybodaeth yn [https://www.baptist.org.uk/Publisher/File.aspx?ID=111248&view=browser](https://www.baptist.org.uk/Publisher/File.aspx?ID=111248&view=browser).
 
## Enwadau Cristnogol Eraill 


Mae'r mater yn tueddu i fod yn un ar gyfer Eglwysi a Chynulleidfaoedd unigol. Edrychwch yma [https://www.stewardship.org.uk/sites/default/files/2021-05/bp-should-my-church-use-national-lottery-funding.pdf](https://www.stewardship.org.uk/sites/default/files/2021-05/bp-should-my-church-use-national-lottery-funding.pdf) 


## Iddewiaeth


Nid oes unrhyw waharddiadau penodol yn erbyn hapchwarae. Felly, nid oes unrhyw drafodaethau o blaid nac yn erbyn defnyddio arian y Loteri Genedlaethol, ac mae rhyddid i grwpiau ffydd wneud cais am y cyllid hwn. Dywed y Talmud nad yw hapchwarae yn “cyfrannu at y gymuned” ac felly gellir tybio y dylid ei osgoi, ond nid yw wedi’i wahardd.

“Nid yw loterïau, rafflau ac ati, o’u cynnal at ddibenion elusennol, yn cael eu hystyried yn waharddedig ac mae llawer o enghreifftiau, hanesyddol a chyfredo, o gymunedau Iddewig yn rhedeg loterïau at ddibenion codi arian.” Edrychwch ar [https://www.myjewishlearning.com/article/gambling/](https://www.myjewishlearning.com/article/gambling/)


## Bwdhaeth


Nid oes unrhyw waharddiadau penodol yn erbyn hapchwarae, er bod Bwdhyddion yn cael eu hannog i osgoi dibyniaeth ac mae'r Bwdha yn argymell yn ei erbyn. Fodd bynnag, nid oes unrhyw drafodaethau o blaid nac yn erbyn defnyddio arian y Loteri Genedlaethol, ac mae rhyddid i grwpiau ffydd wneud cais am y cyllid hwn.


## Hindwaeth


Nid oes unrhyw waharddiadau penodol yn erbyn hapchwarae er ei fod yn cael ei ystyried yn anghywir i gymryd arian oddi wrth rhywun arall yn y modd hwn. Nid oes unrhyw drafodaethau o blaid nac yn erbyn defnyddio arian y Loteri Genedlaethol, ac mae rhyddid i grwpiau ffydd wneud cais am y cyllid hwn.

