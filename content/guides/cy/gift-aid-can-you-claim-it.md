---
title: Rhodd Cymorth - Allwch Chi Ei Hawlio?
summary: Nid yw'r rhan fwyaf o'r grwpiau cymunedol sy'n gweithio mewn ardaloedd
  lleol yn elusennau. Ond os ydych chi’n elusen, gallwch hawlio arian ychwanegol
  ar ben rhoddion – yr enw ar hyn yw Rhodd Cymorth.
image:
  src: /images/uploads/giftaid_katrinamartin202vision.jpg
  alt: Plannu planhigion sy'n gyfeillgar i fywyd gwyllt yn y Langriggs;
    Cumbernauld; cymylog gyda glaw mân nawr ac yn y man; prynhawn; 26.06.2011
  credit: Image copyright Katrina Martin/2020VISION
video:
  id: MjW5Ccrkrm0
relatedGuides:
  - Types of Community Group (England and Wales)
  - Should our Group be Constituted?
customCall: "Do you claim Gift Aid? "
---
### Rhaid i chi fod yn elusen

Mae ychydig o wahanol fathau o grwpiau cymunedol yn y DU. Edrychwch ar ein canllaw cysylltiedig am wybodaeth am hyn. Mae bod yn elusen yn rhywbeth penodol iawn gyda rhai rheolau a rheoliadau y mae'n rhaid i chi eu dilyn. Os nad ydych chi'n siŵr, mae'n debyg nad ydych chi'n elusen.

Fodd bynnag, os ydych chi’n elusen, gallwch hawlio arian ychwanegol yn ôl pan fydd pobl yn rhoi rhodd i chi.

### Beth allwch chi ei hawlio

Pan fydd rhywun yn rhoi rhodd i’ch elusen, gallwch wneud cais i Lywodraeth y DU am arian ychwanegol. Am bob £1 y mae rhywun yn ei rhoi, cewch 25c arall.

Fodd bynnag, mae'n rhaid i’r person sy'n gwneud y rhodd fod wedi talu treth incwm neu dreth enillion cyfalaf yn ystod y flwyddyn honno sy'n cyfateb i, neu'n fwy na'r hyn rydych chi’n ei hawlio.

Mae angen i'r person sy'n rhoi'r rhodd wneud Datganiad Rhodd Cymorth. Gallwch lawrlwytho rhai ffurflenni enghreifftiol o wefan Llywodraeth y DU yma.

Hefyd mae cynllun arbennig ar gael, o’r enw Cynllun Rhoddion Bach Rhodd Cymorth (GASDS), sy’n golygu y gallwch chi gasglu rhoddion bach – fel mewn tun casglu – heb fod angen Datganiad Rhodd Cymorth. Mae mwy o wybodaeth am GASDS ar gael ar-lein yma.

### Sut ydych chi'n hawlio?

Gallwch wneud eich cais ar-lein neu drwy’r post gan ddefnyddio ffurflen arbennig, ChR1, y gallwch ei chael drwy gysylltu â CThEM yma. I hawlio ar-lein, bydd angen cyfrif ar eich elusen ar Charities Online, sef porthol gwe Llywodraeth y DU yma.

Byddwch yn cael yr arian yn ôl o fewn pedair wythnos os gwnaethoch chi gais ar-lein, a phum wythnos os gwnaethoch chi hynny drwy'r post.