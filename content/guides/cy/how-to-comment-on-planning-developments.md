---
title: Sut i Wneud Sylwadau ar Ddatblygiadau Cynllunio
summary: Gall pobl, tai a byd natur fodoli i gyd yn heddychlon gyda'i gilydd.
  Wedi’r cyfan, mae angen lle i fyw ar bawb – ac mae hynny’n cynnwys teuluoedd o
  ddraenogod yn ogystal â phobl! Darganfyddwch fwy ar y dudalen yma.
image:
  src: /images/uploads/image-copyright-ben-hall-2020vision-2018.jpg
  alt: Photo of houses surrounded by trees.
  credit: Image copyright Ben Hall / 2020Vision 2018
video: null
relatedGuides:
  - Speaking to Councils, Councillors and People in Authority
  - All About Councils and Local Authorities
customCall: Ydych chi wedi gwneud sylw ar ddatblygiad cynllunio lleol erioed?
---
### Tai, pobl a byd natur

Mae angen tai ar bobl - mae hynny'n ffaith. Mae angen llefydd glân, diogel ac addas i fyw ar bobl. Ond does dim rhaid i hyn achosi problemau i fyd natur a bywyd gwyllt. Rydyn ni’n credu y gall pobl, tai a byd natur fodoli gyda’i gilydd i gyd. Ond pan fydd tai newydd yn cael eu cynllunio, rydyn ni’n annog datblygwyr, adeiladwyr, cynghorau a phobl leol i gydweithio. Os oes datblygiad tai wedi'i gynllunio ar gyfer eich ardal chi, gallwn eich helpu i roi sylwadau arno.

### Beth yw Cynllun Lleol?

Mae Cynllun Lleol yn cael ei ysgrifennu gan lywodraeth leol yng Nghymru a Lloegr i nodi beth maent eisiau ei wneud yn yr ardal a gallwch [ddarllen am hynny ar-lein yma](https://www.gov.uk/guidance/local-plans). Mae mwy o wybodaeth am lywodraeth leol ar gael [yma ar ein tudalen Popeth Am Awdurdodau Lleol](https://nextdoornaturehub.org.uk/guides/all-about-councils-and-local-authorities). Yn yr Alban, maen nhw’n cael eu galw yn Gynlluniau Datblygu a gallwch [ddarllen amdanyn nhw yma](https://www.gov.scot/publications/guide-planning-system-scotland/). Ac yng Ngogledd Iwerddon, yr 11 cyngor sy'n gyfrifol am Gynllunio Datblygu Lleol; [gwybodaeth ar-lein yma](https://www.infrastructure-ni.gov.uk/articles/ni-planning-system).

Mae canllaw Saesneg clir i’r system gynllunio [yma, wedi’i gynhyrchu gan Lywodraeth y DU](https://www.gov.uk/government/publications/plain-english-guide-to-the-planning-system).

### Gallwch chi ddweud eich dweud!

Mae gan gynghorau dasg anodd wrth gydbwyso anghenion pobl am dai da, a sicrhau nad yw’r ardal leol yn cael ei niweidio. Mewn gwirionedd, os caiff ei gynllunio'n iawn, gall datblygiad tai da yn y lle iawn fod yn gyfle i wella byd natur a bywyd gwyllt yr ardal. Ond i wneud hyn, mae angen i bobl leol sicrhau bod eu lleisiau'n cael eu clywed.

Mae llawer o gyngor gwych ar gael. Rydyn ni’n argymell yn fawr yr wybodaeth sydd ar gael drwy wefan [Ymddiriedolaeth Natur Gwlad yr Haf yma](https://www.somersetwildlife.org/) lle mae ganddynt lawer o adnoddau gwych ar eu [Tudalennau Team Wilder yma](https://www.somersetwildlife.org/get-involved/team-wilder). Mae eu rhestr lawn o adnoddau Team Wilder [ar-lein yma](https://www.somersetwildlife.org/team-wilder/team-wilder-resources). Ac am gyngor manwl, ewch i'r [dudalen yma gan Ymddiriedolaeth Natur Gwlad yr Haf](https://www.somersetwildlife.org/sites/default/files/2022-11/How%20To%20Comment%20On%20Planning%20Applications.pdf) i ddarllen am Sut i Wneud Sylwadau ar Geisiadau Cynllunio. Mae ganddyn nhw hefyd ragor o wybodaeth am [Gynlluniau Cymdogaeth ar-lein yma](https://www.somersetwildlife.org/sites/default/files/2022-11/Engaging%20With%20Neighbourhood%20Plans.pdf). Er sylwer mai dim ond ar gyfer Gwlad yr Haf y mae rhywfaint o'r wybodaeth.

Am adnodd arall, darllenwch ddogfen Ymddiriedolaeth Natur Swydd Efrog am [Flaengynllunio ar-lein yma](https://www.ywt.org.uk/sites/default/files/2018-07/Forward%20Planning_0.pdf).

### Gyda'n gilydd, rydyn ni’n gryfach

Os ydych chi'n poeni am ddatblygiad arfaethedig yn eich ardal, does dim rhaid i chi frwydro yn ei erbyn ar eich pen eich hun. Siaradwch â'ch cymdogion a chadwch lygad am grwpiau lleol. Gallwch ddod o hyd i'r rhain ar-lein, a hefyd ar fyrddau negeseuon lleol mewn mannau cyhoeddus. Er y gall meddwl am siarad mewn cyfarfod cynllunio godi ofn arnoch chi, cofiwch mai dim ond bodau dynol arferol sydd yno, yn union fel chi. Efallai y bydd ein hadnodd ni am [Siarad â Hyder yma o help i chi](https://nextdoornaturehub.org.uk/guides/speaking-to-councils-councillors-and-people-in-authority).