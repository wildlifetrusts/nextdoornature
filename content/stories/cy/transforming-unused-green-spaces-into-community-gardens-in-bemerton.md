---
title: Trawsnewid gofod gwyrdd sydd ddim yn cael ei ddefnyddio yn erddi
  cymunedol yn Bemerton
who: "Trigolion Bemerton Heath  "
location: Pinewood Way, Bemerton, Caersallog
images:
  - src: /images/uploads/bemerton5.jpg
    alt: "Volunteers at Bemerton building planters for their community garden. "
    credit: "Copyright / Zosia Durniat Wiltshire Wildlife Trust "
    caption: Y trigolion wedi dod at ei gilydd gyda busnesau lleol, Cyngor Swydd
      Wilt ac Ymddiriedolaeth Natur Swydd Wilt i adeiladu gardd gymunedol
  - src: /images/uploads/bemerton6.jpg
    caption: Tîm gweithgar idverde yn gorffen adeiladu'r ardal gasebo fel bod pawb
      yn gallu mwynhau'r ardd drwy gydol y tymhorau
    credit: "Copyright / Zosia Durniat Wiltshire Wildlife Trust "
    alt: The Gazebo at Bemerton Community Garden
  - src: /images/uploads/bemerton1.jpg
    alt: "Naomi, Woodland Officer for Wiltshire Council playing consertina outside.
      "
    credit: "Copyright / Zosia Durniat Wiltshire Wildlife Trust "
    caption: Daeth Naomi, Swyddog Coetiroedd Cyngor Swydd Wilt, â’i chonsertina gyda
      hi a daeth yr ail ddiwrnod o waith adeiladu i ben gydag ychydig o ganu
      cwbl amserol
summary: "Yn Bemerton Heath, mae prosiect newydd yn trawsnewid glaswellt oedd
  ddim yn cael ei ddefnyddio a gofod gwyrdd yn erddi cymunedol bywiog. "
pullQuote: Rydyn ni’n edrych ymlaen at weld yr ardd yn ffynnu yr haf yma, ac at
  helpu mwy o aelodau’r gymuned i ddysgu am hunangynhaliaeth, a sgiliau tyfu
  bwyd iach.
customCall: Oes gennych chi brofiad o adeiladu gardd gymunedol?
---
Yn Bemerton Heath, mae prosiect newydd yn trawsnewid glaswellt oedd ddim yn cael ei ddefnyddio a [gofod gwyrdd](https://nextdoornaturehub.org.uk/guides/taking-over-green-space-in-your-area) yn erddi cymunedol bywiog. Daeth y cyntaf o’r gerddi yma’n fyw yn Pinewood Way ar ôl i wirfoddolwyr dreulio misoedd o waith caled yn cynllunio, codi arian a chael caniatadau amrywiol. 

### Dod â thrigolion, elusennau a busnesau at ei gilydd

Datblygodd trigolion Bemerton y cynllun gardd gwreiddiol a thros gyfnod o ddau ddiwrnod ym mis Ionawr, daeth tîm ymroddedig o wirfoddolwyr at ei gilydd ar gyfer y gwaith adeiladu.

Roedd hyn yn cynnwys gwirfoddolwyr o Beautiful Bemerton a'r fenter bwyd cymunedol yng Nghaersallog, The F3 Project. Cynorthwywyd y gwirfoddolwyr gan weithwyr prosiect o wahanol bartneriaid gan gynnwys Cyngor Swydd Wilt, Ymddiriedolaeth Natur Swydd Wilt a chwmni rheoli tirweddau, idverde.

Galwodd y grŵp hefyd am help [busnesau](https://nextdoornaturehub.org.uk/guides/businesses-how-they-can-help-you-and-how-you-can-help-them) i ddarparu rhai o’r deunyddiau. Rhoddodd Travis Perkins y gwelyau uchel a’r trawstiau, a rhoddwyd cardfwrdd, tail a [chompost ](https://nextdoornaturehub.org.uk/guides/how-to-make-your-own-compost)gan Hills Recycling.

### Dod â phobl yn nes at ei gilydd

Mae'r ardd yn cael ei defnyddio'n dda eisoes. Ym mis Chwefror, daeth y trigolion at ei gilydd ar gyfer digwyddiad cyfnewid hadau a phlannu, gyda phlant lleol yn plannu hadau mewn potiau eco i fynd adref gyda nhw. Bydd yr hadau yn cael eu cludo’n ôl i dyfu yn y gwelyau gardd newydd yn fuan.

Plannodd rhai amrywiaeth ar hap o hadau yn y gwelyau mewn arddull garddio gerila. Mae'r gwelyau cymysg yma’n ffordd wych o wneud garddio'n gyfeillgar i fywyd gwyllt! Mae'r grŵp hefyd yn bwriadu garddio mewn arddull dim cloddio, dull sy'n osgoi tarfu ar y ddaear i hyrwyddo ecosystem iach, rhoi hwb i gyflwr y pridd a sicrhau cynhaeaf mwy cynhyrchiol gobeithio.

Mae'r gwelyau yn hygyrch i ddefnyddwyr cadeiriau olwyn a byddant yn cael eu llenwi â ffrwythau, llysiau a pherlysiau organig a fydd yn cael eu dewis gan y gymuned. Y gobaith yw y bydd yr ardd yma a’r gofod coed Pinewood o’i hamgylch yn helpu’r gymuned i ddysgu hunangynhaliaeth a’r sgiliau i dyfu bwyd iach, boed o’r ardd yma neu gartref.

### Dysgu mwy, cymryd rhan neu ddechrau eich grŵp cymunedol eich hun

I ddarllen y stori lawn, ewch i wefan [Ymddiriedolaeth Natur Swydd Wilt](https://www.wiltshirewildlife.org/blog/staff/grow-food-not-grass).

Eisiau gweithredu dros fyd natur yn ardal Swydd Wilt? Mae Ymddiriedolaeth Natur Swydd Wilt yn darparu cyngor a chefnogaeth i unrhyw un sydd eisiau helpu byd natur i ffynnu yn eu hamgylcheddau lleol.

Os oes gennych chi brosiect mewn golwg yn barod neu ddim syniad ble i ddechrau, cysylltwch â Zosia ar 07821 667144 neu e-bostiwch zosiad@wiltshirewildlife.org.