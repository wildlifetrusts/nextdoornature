---
title: Adeiladu Gardd Glöynnod Byw a Gwyfynod mewn Chwarel Segur
who: Gwirfoddolwyr yng Nghanolfan Treftadaeth Gymunedol Mountsorrel a Rothley
location: Mountsorrel, Swydd Gaerlŷr
images:
  - src: /images/uploads/butterfly-and-moth-garden-opening.jpg
    credit: Image Copyright / Jean Ramsell
    caption: Gwirfoddolwyr o Ganolfan Treftadaeth Gymunedol Mountsorrel a Rothley ar
      ddiwrnod agoriadol yr Ardd Glöynnod Byw
    alt: "Volunteers stand with the Butterfly Garden sign. "
  - src: /images/uploads/butterfly-garden-planting.jpg
    caption: Diwrnod plannu yn y chwarel segur yn y Ganolfan Treftadaeth Gymunedol
    alt: Volunteers planting flowers and plants in the Butterfly Garden
    credit: Image Copyright / Jean Ramsell
  - src: /images/uploads/butterfly-and-moth-garden-digging.jpg
    caption: Cyn i’r tîm allu plannu, roedd rhaid iddyn nhw gloddio dwy dunnell o
      bridd i ddarparu’r amgylchedd addas i flodau gwyllt ffynnu
    alt: Volunteers lay down soil for the Butterfly Garden
    credit: Image Copyright / Jean Ramsell
summary: "Mae tîm bychan, ymroddedig o wirfoddolwyr wedi dod at ei gilydd i
  adeiladu gardd glöynnod "
pullQuote: Mae mynd yn wyllt mor bwysig; mae bioamrywiaeth mor bwysig. Rhaid i
  ni ofalu am ein hardaloedd gwyllt a’u gwe.lla nhw pan mae hynny’n bosib.
customCall: Have you experience building a garden for wildlife?
---
Mae tîm bychan, ymroddedig o wirfoddolwyr wedi dod at ei gilydd i adeiladu gardd glöynnod byw a gwyfynod yng Nghanolfan Treftadaeth Gymunedol Mountsorrel a Rothley.

Ers blynyddoedd, mae'r ganolfan wedi bod yn hafan i fywyd gwyllt. Fe ddechreuodd fel hen lein reilffordd segur oedd yn rhedeg i mewn i bentref Mountsorrel yn Swydd Gaerlŷr. Mae'r lein reilffordd wedi cael ei hadfer ers hynny a thros y blynyddoedd, mae'r ardal gyfagos wedi dod yn fyw unwaith eto hefyd, gan gynnwys coetir bychan, prysglwyn, a chwarel segur. Mae llawr y chwarel bellach yn cynnwys gerddi gyda borderi pryfed peillio brodorol a chloddiau pridd gwyllt.

Roedd y grŵp gwirfoddol eisiau mynd â phethau gam ymhellach drwy dyfu gardd glöynnod byw a gwyfynod, neu ‘Caffi’ fel maen nhw’n ei alw. Fe wnaethon nhw ddechrau drwy dynnu darn bach o fieri yn ofalus cyn mynd ati i adeiladu dôl o flodau gwyllt i ddenu glöynnod byw, gwyfynod, gwenyn a phryfed eraill.

Roedd y tir ar y pryd yn cynnwys clai trwm. Mae blodau gwyllt angen pridd ysgafnach i ffynnu felly fe wnaeth y grŵp gludo ychydig o dunelli o bridd i orchuddio'r ddaear cyn plannu. Fe wnaethon nhw hefyd adeiladu llwybr yn rhedeg drwy'r ardd fel bod ymwelwyr yn gallu gweld y glöynnod byw a'r gwyfynod yn agos.

“Rydyn ni bob amser wedi ceisio bod ar yr ochr addysg,” meddai Jean. “Mae gennym ni lawer o fyrddau gwybodaeth o gwmpas y lle i addysgu pobl ac yn enwedig plant fel eu bod nhw’n gallu dod yn agos at natur a dod yn agos at y glöynnod byw a’r gwenyn.”

Bellach mae mwy na 200 o rywogaethau o blanhigion yn yr ardd sy’n denu llu o wahanol bryfed.

Jean yw arweinydd tîm ecoleg y Ganolfan Treftadaeth Gymunedol. Yn wirfoddolwr am 11 mlynedd, mae hi’n arwain tîm o 16 o wirfoddolwyr eraill sy’n cynnal a gwella bioamrywiaeth ar draws y safle.

Dywedodd Jean mai un o'r heriau mwyaf oedd gofalu am ardal mor fawr gyda thîm bychan o wirfoddolwyr.
Ond er bod y tîm yn brin o niferoedd, mae ei ymroddiad yn enfawr. Er gwaethaf tywydd gwlyb gwaeth nag unrhyw gofnod dros fisoedd y gaeaf, llwyddodd y grŵp i greu gardd hardd 40 metr sgwâr a hefyd llwybrau ac arwyddion addysgol.

Fel sefydliad hunangyllido, mae arian yn gallu bod yn her hefyd. Mae gan y Ganolfan gaffi sydd wedi bod yn brif gyllidwr ar gyfer ei gwaith, ond gyda chostau cynnal a chadw wedi cynyddu dros y flwyddyn ddiwethaf, mae bellach yn codi tâl mynediad. Yn benderfynol o gadw’r safle’n hygyrch, mae’r tâl mynediad mor isel â phosibl: £2 i oedolion a £1 i blant.

Mae Jean a’i thîm bob amser yn chwilio am ffyrdd o wella bioamrywiaeth ar draws y safle ac addysgu pobl leol am bwysigrwydd a gwerth byd natur.

“Mae addysg yn beth mawr i ni, yn enwedig nawr,” meddai Jean “Mae angen i ni gyfleu’r neges bod mynd yn wyllt mor bwysig; mae bioamrywiaeth mor bwysig. Rhaid i ni ofalu am ein hardaloedd gwyllt a’u gwella nhw pan mae hynny’n bosib.”